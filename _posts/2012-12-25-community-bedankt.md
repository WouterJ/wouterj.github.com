---
layout: post
title: "Community: Bedankt!"
description: ""
category: nieuws
tags: [site, opensource]
type: article
---
Het is vandaag weer kerst. Tijd om na te denken over wat je dit jaar gedaan
hebt, wat je volgend jaar wilt doen en wie je allemaal moet bedanken.

<!--more-->

## Open source bedankt

Webdevelopment kost geld,
[daar is Chris Coyier achter gekomen](http://css-tricks.com/web-developer-economics-hardware-costs/).
Ik ben het daar niet mee eens. Naast een lap-top van 6 jaar oud heb ik namelijk
nog 0 euro besteed aan webdevelopment.

Open source is naar mijn mening het hoogtepunt in de developwereld. Ik gebruik,
nee wij gebruiken, het veel. Bekijk deze website alleen al: Hij draait op
[WordPress](http://wordpress.org/), die vervolgens weer plugins als
[Wysija](http://wysija.com) en [Organize
Series](http://wordpress.org/extend/plugins/organize-series/).  De template heb
ik gemaakt in de gratis [vim editor](http://www.vim.org/), uitgebreid met
enkele open source plugins. Ik gebruik [GIT](http://git-scm.com/) als version
controll systeem. De website is gratis aangeboden door [Boeve
Webdesign](http://boevewebdesign.nl/) en mijn berichten schrijf ik in WordPad.

Het volgende design is gemaakt met [Inuit.css](http://inuitcss.com) en gebruikt
[Sass](http://sass-lang.com/) als CSS preprocessor.

Mijn kennis doe ik op door gratis blogs en gratis video's van conferenties of
bijv. [Google Developers](http://www.youtube.com/user/googledevelopers).

Daarnaast ben ik dagelijks bezig met het Symfony2 Framework, de documentatie en
alles wat eromheen zit, de helft van mijn dag allemaal aan open source,
heerlijk!

## Lezers bedankt

Maar ook jij, jij de lezer, wil ik bedanken voor het lezen van mijn blog!  Na 2
maanden afwezigheid van blog artikelen hebben jullie het gemiddelde van
40 bezoekers per dag en 80 (spam) reacties goed vast gehouden.

## Prettig kerstfeest en een gelukkig nieuwjaar!

Ik wens jullie allemaal een prettig kerstfeest vandaag en morgen.
[De wereld is niet geëndigd](https://twitter.com/donttrythis/status/282155927778492416)
dus veel succes in 2013! Mijn goede voornemens ga je in de loop naar het oude
jaar nog wel lezen.
