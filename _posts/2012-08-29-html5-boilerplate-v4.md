---
layout: post
title: "HTML5 Boilerplate 4.0"
thumbnail: h5bp-v4-thumb.png
categories:
- news
tags:
- tools
- releases

---
HTML5 boilerplate, de populairste front-end template, is vandaag overgegaan
naar de 4e versie. Tijd om er wat verder in te duiken.

## Wat is HTML5 boilerplate?

[HTML5 boilerplate](http://html5boilerplate.com) is een template die helemaal
vol zit met handige tips en technieken om een goede website te maken. Het heet
HTML5, maar je kan deze technieken ook op andere HTML versies gebruiken.

Voor veel websites heeft HTML5 boilerplate gediend als basis. Voorbeelden zijn
er in overvloed; van Google tot Microsoft en van Barack Obama tot NASA en van
Nike tot Mercedes-Benz.

HTML5 boilerplate is een onderdeel van de H5BP organisatie. Deze organisatie
ontwikkeld allerlei tools om je te helpen met front-end development. Zo hebben
ze ook een mobile template en een Build tool, die je website zo snel mogelijk
maakt als je hem in productie wilt nemen.

## Wat is er nieuw in HTML5 boilerplate 4?

Naast wat libaries die geupdate zijn naar de nieuwste versie (jQuery,
Normalize.css, Modernizr) speelt de boilerplate ook in op de nieuwste
ontwikkeling in de webwereld: De retina displays van Apple. Het laat 
[zien hoe je met CSS](https://github.com/h5bp/html5-boilerplate/blob/master/css/main.css#L223-226)
deze schermen kunt herkennen. (Wat dit allemaal voorstelt leer je binnenkort op
WouterJ).

![R.I.P. HotPink](/img/2012/08/h5bp-4-hotpink.png)

Er is ook iets bedroefends veranderd: Hotpink als selectie kleur is verdwenen.
De herkenning van de HTML5 boilerplate was door op <code>Ctrl + A</code> te
klikken. Je zag dan een hotpink selectie kleur, de easter-egg in HTML5
boilerplate. <a href="http://youtu.be/qyM37XKkmKQ?t=5m48s">Dit leidde nog wel
eens tot leuke situaties</a>. Maar helaas, één van de makers van HTML5
boilerplate vond het niet professioneel en heeft het dus weggehaald, <a
href="https://github.com/h5bp/html5-boilerplate/commit/1d320b59a390041f25cf87d790f6472a25a512ef">tot
groot verdriet van iedereen overigens</a>.

Ook de website van HTML5 boilerplate heeft nieuwe tekst en design gekregen, al
met al is het nu een stuk formeler geworden.

Voor de complete changelog kun je terecht 
[op github](https://github.com/h5bp/html5-boilerplate/blob/master/CHANGELOG.md#400-28-august-2012).

## Een introductie

Mocht je nieuw zijn met HTML5 boilerplate en het nog niet allemaal snappen dan
kun je de, ondertussen verouderde, video's van één van de makers (en bedenker
van hotpink), Paul Irish, bekijken: 
[HTML5 Boilerplate Walkthrough](http://www.youtube.com/watch?v=oDlsOyPKUTM) en
[Paul Irish on HTML5 Boilerplate](http://www.youtube.com/watch?v=qyM37XKkmKQ).

## Mobile boilerplate

Ook de Mobile Boilerplate (een van de andere projecten van H5BP) heeft vandaag
versie 4.0 bereikt.
